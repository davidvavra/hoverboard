# Doprava

Do Dobřichovic se dopravíte:
 - vlakem: Je to 20 min z Prahy, cesta z nádraží (1 km) vyznačena [na mapě](https://drive.google.com/open?id=1JaI7MwUYkx4QFXDBjTwGt7zRSitqprZQ&usp=sharing),
 - autem: Parkujte prosím [zde](https://www.google.com/maps/@49.9265943,14.2752967,3a,75y,237.21h,82.98t/data=!3m7!1e1!3m5!1soLjz43xmoga19bxuKs3q3A!2e0!6s%2F%2Fgeo1.ggpht.com%2Fcbk%3Fpanoid%3DoLjz43xmoga19bxuKs3q3A%26output%3Dthumbnail%26cb_client%3Dmaps_sv.tactile.gps%26thumb%3D2%26w%3D203%26h%3D100%26yaw%3D236.34343%26pitch%3D0%26thumbfov%3D100!7i13312!8i6656). 

Do Hostími se dostanete:
 - vlakem do Srbska: 40 minut z Prahy, z nádraží je to krásná procházka Českým krasem (3,5 km), vyznačeno [na mapě](https://drive.google.com/open?id=1JaI7MwUYkx4QFXDBjTwGt7zRSitqprZQ&usp=sharing). Budeme mít také zajištěno jedno auto, které bude pendlovat mezi Hostímí a Srbskem (do noci),
 - autobusem: 40 min z Prahy, ale jenom [párkrát za den](https://mapy.cz/zakladni?x=14.2905668&y=50.0545102&z=17&timeboard=%7B%22l%22%3A%22100384%22%2C%22d%22%3A-1%2C%22i%22%3A1%2C%22v%22%3A%7B%22from%22%3A%222018-05-18T00%3A00%3A00%22%2C%22to%22%3A%222018-08-16T00%3A00%3A00%22%7D%7D&source=pubt&id=15305993),
 - autem: trasa z Dobřichovic vyznačená [na mapě](https://drive.google.com/open?id=1JaI7MwUYkx4QFXDBjTwGt7zRSitqprZQ&usp=sharing]), parkujte před hospodou U Krobiána.

# Ubytování

V Hostími můžete přespat, možností je víc. Seznam možností je v [registraci](https://docs.google.com/forms/d/e/1FAIpQLSdbxmrXbRi36ecU4XsamYie2bFquFw-GankxrnCPdJTNU0lTA/viewform?usp=sf_link). Vyplňte prosím registraci, ať můžeme pokoje zarezervovat.

# Co na sebe?

Na obřad si vemte něco formálnějšího, ale nemusíte se pařit v saku, košile bohatě stačí. Na oslavu si vemte cokoliv, co vám je pohodlné. 

Naše oblíbená barva je fialová, tak s námi budete lépe ladit nějakým fialovým doplňkem. Není to ale vůbec potřeba :)

# Strava

Před obřadem od nás dostanete nějakou tu jednohubku, ale radši si dejte doma i snídani. Oběd bude rozdělen na oběd pro nejbližších 20 příbuzných v restauraci a oběd pro ostatní v sále. Snad nám nebudete vyčítat, že neuvidíte, jak se pobryndáme polévkou :) Dort pak nakrájíme všichni společně v sále.
Zbytek dne se bude grilovat, a to jak maso, tak nemaso.

# Dary

Už spolu bydlíme dlouho, tak nám skoro nic nechybí. Rádi bychom se na svatební cestu vydali někam daleko, tak budeme nejraději za finanční dary. Bereme všechny měny včetně kryptoměn :)

# Děti

Děti jsou na naší svatbě vítány, ale chtěli bychom mít během obřadu úplné ticho, abychom se na ten moment mohli soustředit. Prosíme, abyste nechali všechny malé děti, které by mohly vydávat nějaké zvuky, před obřadní síní. Pokusíme se tam na těch pár minut sehnat hlídání.
