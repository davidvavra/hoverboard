# Proč WeddingCon?

Pořádáme konference (anglicky "conference") a navštěvujeme srazy fanoušků (anglicky "convention"). Tyto akce mají často v názvu koncovku "con". Svatbu prakticky bereme jako další konferenci, hodně věcí je podobných. Bude mít jenom do 100 účastníků, takže vlastně pohoda :) I tento web používá [šablonu na konference](https://github.com/gdg-x/hoverboard).

Náš WeddingCon bude tradičně netradiční - máme rádi tradice, ale každou plánujeme opepřit něčím, co máme rádi: technologiemi, metalovou hudbou, cestováním a dalším.

# Jak jsme se poznali?

Naše seznámení bylo hodně neobvyklé, jak z indického filmu. Bára má rodinnou známou ("tetičku"), která ráda dává lidi dohromady. Jednou šla v Černošicích do lékárny, kde potkala tátu. Padla řeč na to, jestli má svobodného syna. Tetička povídala tak dlouho, až táta souhlasil. Najednou Davidovi píše neznámá holka z Černošic. David jí odepsal, že jí nezná a tím to skončilo. Tetička šla znovu do lékárny, táta se omlouval už jak jí viděl a nakonec Davidovi zavolal. Oba souhlasili se schůzkou jenom "aby byl klid". Ale na schůzce v Café Alternatif jsme si proti všem očekáváním padli do oka.

# Jak jsme do toho praštili?

Kromě jiného nás spojuje vášeň pro cestování. Naše dovolené byly často milníky v našem vztahu, třeba v Londýně 2014 jsme se rozhodli, že spolu začneme bydlet. Každé naše výročí pro sebe organizujeme nějaký výlet, kde ten druhý do poslední chvíle neví, kam se jede. Střídáme se v tom, kdo organizuje, tento rok to bylo na Davidovi. Bára musela nejdřív vyřešit programovací úkol a dozvěděla se souřadnice. Na souřadnicích vykopala krabičku s letenkou na Island hned druhý den. V Rejkjavíku jsme si [dali výborný Plokkfiskur](https://goo.gl/maps/Z9RjGYCzuos) a probírali u toho, že už je čas povýšit náš vztah na vyšší level a přemýšlet o rodině. Doma jsme si ještě nějaké věci sepsali, abychom věděli do čeho přesně jdeme. Shodou okolností jsme měsíc potom jeli do Vietnamu, jedna z dalších nezapomenutelných dovolených. David si naplánoval, že to bude ideální místo pro žádost o ruku. Bára nic netušila, "protože jsme byli domluvení". Příležitost přišla na ostrově [Phu Quoc](https://goo.gl/maps/mEtzXG7iUPs) na pláži [Ong Lang Beach](https://goo.gl/maps/918cM1WPFG72). Šli jsme tam docela dlouho, ale odměnou byla divoká pláž bez turistů jenom pro nás. Vzali jsme si s sebou zásoby a vyrobili si koktejly z místního ovoce. David požádal Báru ať zavře oči, Bára dostala prstýnek a řekla ANO!

Vzpomínky z našeho cestování: